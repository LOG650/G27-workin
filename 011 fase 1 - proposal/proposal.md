# Proposal LOG650

**Gruppemedlemmer:**
- Line Lyngsnes Johansen
- Amanda Arnesen Almaas

**Område:**
Prosjektet ligger innen kvantitativ logistikk og supply chain management, med fokus på etterspørselsprognoser og prognosepresisjon i distribusjonssystemer. Studien undersøker hvordan tidsserie-baserte metoder kan anvendes for å predikere daglig etterspørsel, samt hvordan prognosepresisjon påvirkes av faktorer som kampanje og pris.

**Bedrift (valgbart):**
REMA 1000 Distribusjon Trondheim.

**Problemstilling:**
I hvilken grad kan tidsserie-baserte prognosemetoder predikere daglig etterspørsel for utvalgte produkter ved REMA 1000 Distribusjon Trondheim, målt ved prognosepresisjon (forecast accuracy)?

**Data:**
Prosjektet vil benytte historiske, anonymiserte data på dagsnivå for ett eller et begrenset antall utvalgte produkter, inkludert daglig faktisk volum (plukket/utlevert mengde), eventuelle historiske prognoseverdier dersom tilgjengelig, kampanjeindikator med start- og sluttdato, prisdata over tid, anonymisert produkt-ID og eventuell informasjon om tomt lager eller leveringsavvik. Tidsperioden bør være minimum ett år, helst ett til to år. Data behandles på aggregert nivå uten personopplysninger.

**Beslutningsvariabler:**
Predikert daglig etterspørsel, prognosepresisjon målt ved MAE og/eller MAPE, prognosebias (systematisk over- eller underestimering), modellparametere i de valgte tidsseriemodellene samt effekt av forklaringsvariabler som kampanje og pris.

**Målfunksjon:**
Målet er å utvikle og evaluere tidsserie-baserte prognosemodeller for daglig etterspørsel, og å undersøke i hvilken grad inkludering av forklaringsvariabler som kampanje og pris bidrar til forbedret prognosepresisjon.

**Avgrensninger:**
Prosjektet avgrenses til ett distribusjonssenter og ett eller et begrenset antall produkter. Analysen gjennomføres på daglig nivå. Det utvikles ikke et kommersielt prognosesystem, og prosjektet omfatter ikke full optimalisering av lager eller transport. Analysen begrenses til de variablene som er tilgjengelige i datagrunnlaget.
